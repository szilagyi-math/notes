---
title: Komplex számok
---

Amikor a matematikusok évszázadokkal ezelőtt csak a valós számokkal dolgoztak,
találkoztak olyan problémákkal, amelyeket nehezen vagy egyáltalán nem tudtak
megoldani. A sikert az hozta el, mikor bővítették a valós számok halmazát.

A komplex számok bevezetése tehát egyfajta természetes kiterjesztése volt a
valós számoknak A komplex számok segítségével megoldhatunk olyan egyenleteket,
amelyeknek nincsenek valós megoldásai, például az $x^2 + 1 = 0$ egyenlet ilyen
és minden további, aminek negatív a diszkriminánsa.

Ebben a fejezetben megismerkedünk a komplex számok fogalmával, ábrázolásával,
műveleteivel és alkalmazásaival a matematika és a természettudományok különböző
területein. A komplex számok tanulmányozása gazdagítja a matematikai
ismereteinket, mélyíti a matematikai gondolkodásunkat és új lehetőségeket nyit
számunkra a problémamegoldásban.